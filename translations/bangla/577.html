
<p class="verse"><a name="74:48" />48: অতএব, সুপারিশকারীদের সুপারিশ তাদের কোন উপকারে আসবে না।</p>
<p class="verse"><a name="74:49" />49: তাদের কি হল যে, তারা উপদেশ থেকে মুখ ফিরিয়ে নেয়?</p>
<p class="verse"><a name="74:50" />50: যেন তারা ইতস্ততঃ বিক্ষিপ্ত গর্দভ।</p>
<p class="verse"><a name="74:51" />51: হট্টগোলের কারণে পলায়নপর।</p>
<p class="verse"><a name="74:52" />52: বরং তাদের প্রত্যেকেই চায় তাদের প্রত্যেককে একটি উম্মুক্ত গ্রন্থ দেয়া হোক।</p>
<p class="verse"><a name="74:53" />53: কখনও না, বরং তারা পরকালকে ভয় করে না।</p>
<p class="verse"><a name="74:54" />54: কখনও না, এটা তো উপদেশ মাত্র।</p>
<p class="verse"><a name="74:55" />55: অতএব, যার ইচ্ছা, সে একে স্মরণ করুক।</p>
<p class="verse"><a name="74:56" />56: তারা স্মরণ করবে না, কিন্তু যদি আল্লাহ চান। তিনিই ভয়ের যোগ্য এবং ক্ষমার অধিকারী।</p>
<p class="surah">সূরা আল ক্বেয়ামাহ</p>
<p class="bismillah">শুরু করছি আল্লাহর নামে যিনি পরম করুণাময়, অতি দয়ালু।</p>
<p class="verse"><a name="75:1" />1: আমি শপথ করি কেয়ামত দিবসের,</p>
<p class="verse"><a name="75:2" />2: আরও শপথ করি সেই মনের, যে নিজেকে ধিক্কার দেয়-</p>
<p class="verse"><a name="75:3" />3: মানুষ কি মনে করে যে আমি তার অস্থিসমূহ একত্রিত করব না?</p>
<p class="verse"><a name="75:4" />4: পরন্ত আমি তার অংগুলিগুলো পর্যন্ত সঠিকভাবে সন্নিবেশিত করতে সক্ষম।</p>
<p class="verse"><a name="75:5" />5: বরং মানুষ তার ভবিষ্যত জীবনেও ধৃষ্টতা করতে চায়</p>
<p class="verse"><a name="75:6" />6: সে প্রশ্ন করে-কেয়ামত দিবস কবে?</p>
<p class="verse"><a name="75:7" />7: যখন দৃষ্টি চমকে যাবে,</p>
<p class="verse"><a name="75:8" />8: চন্দ্র জ্যোতিহীন হয়ে যাবে।</p>
<p class="verse"><a name="75:9" />9: এবং সূর্য ও চন্দ্রকে একত্রিত করা হবে-</p>
<p class="verse"><a name="75:10" />10: সে দিন মানুষ বলবেঃ পলায়নের জায়গা কোথায় ?</p>
<p class="verse"><a name="75:11" />11: না কোথাও আশ্রয়স্থল নেই।</p>
<p class="verse"><a name="75:12" />12: আপনার পালনকর্তার কাছেই সেদিন ঠাঁই হবে।</p>
<p class="verse"><a name="75:13" />13: সেদিন মানুষকে অবহিত করা হবে সে যা সামনে প্রেরণ করেছে ও পশ্চাতে ছেড়ে দিয়েছে।</p>
<p class="verse"><a name="75:14" />14: বরং মানুষ নিজেই তার নিজের সম্পর্কে চক্ষুমান।</p>
<p class="verse"><a name="75:15" />15: যদিও সে তার অজুহাত পেশ করতে চাইবে।</p>
<p class="verse"><a name="75:16" />16: তাড়াতাড়ি শিখে নেয়ার জন্যে আপনি দ্রুত ওহী আবৃত্তি করবেন না।</p>
<p class="verse"><a name="75:17" />17: এর সংরক্ষণ ও পাঠ আমারই দায়িত্ব।</p>
<p class="verse"><a name="75:18" />18: অতঃপর আমি যখন তা পাঠ করি, তখন আপনি সেই পাঠের অনুসরণ করুন।</p>
<p class="verse"><a name="75:19" />19: এরপর বিশদ বর্ণনা আমারই দায়িত্ব।</p>
