
<p class="verse"><a name="15:52" />52: যখন তারা তাঁর গৃহে আগমন করল এবং বললঃ সালাম। তিনি বললেনঃ আমরা তোমাদের ব্যাপারে ভীত।</p>
<p class="verse"><a name="15:53" />53: তারা বললঃ ভয় করবেন না। আমরা আপনাকে একজন জ্ঞানবান ছেলে-সন্তানের সুসংবাদ দিচ্ছি।</p>
<p class="verse"><a name="15:54" />54: তিনি বললেনঃ তোমরা কি আমাকে এমতাবস্থায় সুসংবাদ দিচ্ছ, যখন আমি বার্ধক্যে পৌছে গেছি ?</p>
<p class="verse"><a name="15:55" />55: তারা বললঃ আমরা আপনাকে সত্য সু-সংবাদ দিচ্ছি! অতএব আপনি নিরাশ হবেন না।</p>
<p class="verse"><a name="15:56" />56: তিনি বললেনঃ পালনকর্তার রহমত থেকে পথভ্রষ্টরা ছাড়া কে নিরাশ হয় ?</p>
<p class="verse"><a name="15:57" />57: তিনি বললেনঃ অতঃপর তোমাদের প্রধান উদ্দেশ্য কি হে আল্লাহর প্রেরিতগণ ?</p>
<p class="verse"><a name="15:58" />58: তারা বললঃ আমরা একটি অপরাধী সম্প্রদায়ের প্রতি প্রেরিত হয়েছি।</p>
<p class="verse"><a name="15:59" />59: কিন্তু লূতের পরিবার-পরিজন। আমরা অবশ্যই তাদের সবাইকে বাঁচিয়ে নেব।</p>
<p class="verse"><a name="15:60" />60: তবে তার স্ত্রী। আমরা স্থির করেছি যে, সে থেকে যাওয়াদের দলভূক্ত হবে।</p>
<p class="verse"><a name="15:61" />61: অতঃপর যখন প্রেরিতরা লূতের গৃহে পৌছল।</p>
<p class="verse"><a name="15:62" />62: তিনি বললেনঃ তোমরা তো অপরিচিত লোক।</p>
<p class="verse"><a name="15:63" />63: তারা বললঃ না বরং আমরা আপনার কাছে ঐ বস্তু নিয়ে এসেছি, যে সম্পর্কে তারা বিবাদ করত।</p>
<p class="verse"><a name="15:64" />64: এবং আমরা আপনার কাছে সত্য বিষয় নিয়ে এসেছি এবং আমরা সত্যবাদী।</p>
<p class="verse"><a name="15:65" />65: অতএব আপনি শেষরাত্রে পরিবারের সকলকে নিয়ে চলে যান এবং আপনি তাদের পশ্চাদনুসরণ করবেন না এবং আপনাদের মধ্যে কেউ যেন পিছন ফিরে না দেখে। আপনারা যেখানে আদেশ প্রাপ্ত হচ্ছেন সেখানে যান।</p>
<p class="verse"><a name="15:66" />66: আমি লূতকে এ বিষয় পরিজ্ঞাত করে দেই যে, সকাল হলেই তাদেরকে সমুলে বিনাশ করে দেয়া হবে।</p>
<p class="verse"><a name="15:67" />67: শহরবাসীরা আনন্দ-উল্লাস করতে করতে পৌছল।</p>
<p class="verse"><a name="15:68" />68: লূত বললেনঃ তারা আমার মেহমান। অতএব আমাকে লাঞ্ছিত করো না।</p>
<p class="verse"><a name="15:69" />69: তোমরা আল্লাহকে ভয় কর এবং আমার ইযযত নষ্ট করো না।</p>
<p class="verse"><a name="15:70" />70: তার বললঃ আমরা কি আপনাকে জগৎদ্বাসীর সমর্থন করতে নিষেধ করিনি।</p>
