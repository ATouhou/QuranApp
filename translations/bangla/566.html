
<p class="verse"><a name="68:43" />43: তাদের দৃষ্টি অবনত থাকবে; তারা লাঞ্ছনাগ্রস্ত হবে, অথচ যখন তারা সুস্থ ও স্বাভাবিক অবস্থায় ছিল, তখন তাদেরকে সেজদা করতে আহবান জানানো হত।</p>
<p class="verse"><a name="68:44" />44: অতএব, যারা এই কালামকে মিথ্যা বলে, তাদেরকে আমার হাতে ছেড়ে দিন, আমি এমন ধীরে ধীরে তাদেরকে জাহান্নামের দিকে নিয়ে যাব যে, তারা জানতে পারবে না।</p>
<p class="verse"><a name="68:45" />45: আমি তাদেরকে সময় দেই। নিশ্চয় আমার কৌশল মজবুত।</p>
<p class="verse"><a name="68:46" />46: আপনি কি তাদের কাছে পারিশ্রমিক চান? ফলে তাদের উপর জরিমানার বোঝা পড়ছে?</p>
<p class="verse"><a name="68:47" />47: না তাদের কাছে গায়বের খবর আছে? অতঃপর তারা তা লিপিবদ্ধ করে।</p>
<p class="verse"><a name="68:48" />48: আপনি আপনার পালনকর্তার আদেশের অপেক্ষায় সবর করুন এবং মাছওয়ালা ইউনুসের মত হবেন না, যখন সে দুঃখাকুল মনে প্রার্থনা করেছিল।</p>
<p class="verse"><a name="68:49" />49: যদি তার পালনকর্তার অনুগ্রহ তাকে সামাল না দিত, তবে সে নিন্দিত অবস্থায় জনশুন্য প্রান্তরে নিক্ষিপ্ত হত।</p>
<p class="verse"><a name="68:50" />50: অতঃপর তার পালনকর্তা তাকে মনোনীত করলেন এবং তাকে সৎকর্মীদের অন্তর্ভুক্ত করে নিলেন।</p>
<p class="verse"><a name="68:51" />51: কাফেররা যখন কোরআন শুনে, তখন তারা তাদের দৃষ্টি দ্বারা যেন আপনাকে আছাড় দিয়ে ফেলে দিবে এবং তারা বলেঃ সে তো একজন পাগল।</p>
<p class="verse"><a name="68:52" />52: অথচ এই কোরআন তো বিশ্বজগতের জন্যে উপদেশ বৈ নয়।</p>
<p class="surah">সূরা আল হাক্বক্বাহ</p>
<p class="bismillah">শুরু করছি আল্লাহর নামে যিনি পরম করুণাময়, অতি দয়ালু।</p>
<p class="verse"><a name="69:1" />1: সুনিশ্চিত বিষয়।</p>
<p class="verse"><a name="69:2" />2: সুনিশ্চিত বিষয় কি?</p>
<p class="verse"><a name="69:3" />3: আপনি কি কিছু জানেন, সেই সুনিশ্চিত বিষয় কি?</p>
<p class="verse"><a name="69:4" />4: আদ ও সামুদ গোত্র মহাপ্রলয়কে মিথ্যা বলেছিল।</p>
<p class="verse"><a name="69:5" />5: অতঃপর সমুদ গোত্রকে ধ্বংস করা হয়েছিল এক প্রলয়ংকর বিপর্যয় দ্বারা।</p>
<p class="verse"><a name="69:6" />6: এবং আদ গোত্রকে ধ্বংস করা হয়েছিল এক প্রচন্ড ঝঞ্জাবায়ূ,</p>
<p class="verse"><a name="69:7" />7: যা তিনি প্রবাহিত করেছিলেন তাদের উপর সাত রাত্রি ও আট দিবস পর্যন্ত অবিরাম। আপনি তাদেরকে দেখতেন যে, তারা অসার খর্জুর কান্ডের ন্যায় ভূপাতিত হয়ে রয়েছে।</p>
<p class="verse"><a name="69:8" />8: আপনি তাদের কোন অস্তিত্ব দেখতে পান কি?</p>
