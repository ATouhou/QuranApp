
<p class="verse"><a name="15:71" />71: তিনি বললেনঃ যদি তোমরা একান্ত কিছু করতেই চাও, তবে আমার কন্যারা উপস্থিত আছে।</p>
<p class="verse"><a name="15:72" />72: আপনার প্রাণের কসম, তারা আপন নেশায় প্রমত্ত ছিল।</p>
<p class="verse"><a name="15:73" />73: অতঃপর সুর্যোদয়ের সময় তাদেরকে প্রচন্ড একটি শব্দ এসে পাকড়াও করল।</p>
<p class="verse"><a name="15:74" />74: অতঃপর আমি জনপদটিকে উল্টে দিলাম এবং তাদের উপর কঙ্করের প্রস্থর বর্ষণ করলাম।</p>
<p class="verse"><a name="15:75" />75: নিশ্চয় এতে চিন্তাশীলদের জন্যে নিদর্শনাবলী রয়েছে।</p>
<p class="verse"><a name="15:76" />76: জনপদটি সোজা পথে অবস্থিত রয়েছে।</p>
<p class="verse"><a name="15:77" />77: নিশ্চয় এতে ঈমানদারদের জন্যে নিদর্শণ আছে।</p>
<p class="verse"><a name="15:78" />78: নিশ্চয় গহীন বনের অধিবাসীরা পাপী ছিল।</p>
<p class="verse"><a name="15:79" />79: অতঃপর আমি তাদের কাছ থেকে প্রতিশোধ নিয়েছি। উভয় বস্তি প্রকাশ্য রাস্তার উপর অবস্থিত।</p>
<p class="verse"><a name="15:80" />80: নিশ্চয় হিজরের বাসিন্দারা পয়গম্বরগণের প্রতি মিথ্যারোপ করেছে।</p>
<p class="verse"><a name="15:81" />81: আমি তাদেরকে নিজের নিদর্শনাবলী দিয়েছি। অতঃপর তারা এগুলো থেকে মুখ ফিরিয়ে নেয়।</p>
<p class="verse"><a name="15:82" />82: তারা পাহাড়ে নিশ্চিন্তে ঘর খোদাই করত।</p>
<p class="verse"><a name="15:83" />83: অতঃপর এক প্রত্যুষে তাদের উপর একটা শব্দ এসে আঘাত করল।</p>
<p class="verse"><a name="15:84" />84: তখন কোন উপকারে আসল না যা তারা উপার্জন করেছিল।</p>
<p class="verse"><a name="15:85" />85: আমি নভোমন্ডল, ভুমন্ডল এবং এতদুভয়ের মধ্যবর্তী যা আছে তা তাৎপর্যহীন সৃষ্টি করিনি। কেয়ামত অবশ্যই আসবে। অতএব পরম ঔদাসীন্যের সাথে ওদের ক্রিয়াকর্ম উপক্ষো করুন।</p>
<p class="verse"><a name="15:86" />86: নিশ্চয় আপনার পালনকর্তাই স্রষ্টা, সর্বজ্ঞ।</p>
<p class="verse"><a name="15:87" />87: আমি আপনাকে সাতটি বার বার পঠিতব্য আয়াত এবং মহান কোরআন দিয়েছি।</p>
<p class="verse"><a name="15:88" />88: আপনি চক্ষু তুলে ঐ বস্তুর প্রতি দেখবেন না, যা আমি তাদের মধ্যে কয়েক প্রকার লোককে ভোগ করার জন্যে দিয়েছি, তাদের জন্যে চিন্তিত হবেন না আর ঈমানদারদের জন্যে স্বীয় বাহু নত করুন।</p>
<p class="verse"><a name="15:89" />89: আর বলুনঃ আমি প্রকাশ্য ভয় প্রদর্শক।</p>
<p class="verse"><a name="15:90" />90: যেমন আমি নাযিল করেছি যারা বিভিন্ন মতে বিভক্ত তাদের উপর।</p>
