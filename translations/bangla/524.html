
<p class="verse"><a name="52:15" />15: এটা কি জাদু, না তোমরা চোখে দেখছ না?</p>
<p class="verse"><a name="52:16" />16: এতে প্রবেশ কর অতঃপর তোমরা সবর কর অথবা না কর, উভয়ই তোমাদের জন্য সমান। তোমরা যা করতে তোমাদেরকে কেবল তারই প্রতিফল দেয়া হবে।</p>
<p class="verse"><a name="52:17" />17: নিশ্চয় খোদাভীরুরা থাকবে জান্নাতে ও নেয়ামতে।</p>
<p class="verse"><a name="52:18" />18: তারা উপভোগ করবে যা তাদের পালনকর্তা তাদের দেবেন এবং তিনি জাহান্নামের আযাব থেকে তাদেরকে রক্ষা করবেন।</p>
<p class="verse"><a name="52:19" />19: তাদেরকে বলা হবেঃ তোমরা যা করতে তার প্রতিফলস্বরূপ তোমরা তৃপ্ত হয়ে পানাহার কর।</p>
<p class="verse"><a name="52:20" />20: তারা শ্রেণীবদ্ধ সিংহাসনে হেলান দিয়ে বসবে। আমি তাদেরকে আয়তলোচনা হুরদের সাথে বিবাহবন্ধনে আবদ্ধ করে দেব।</p>
<p class="verse"><a name="52:21" />21: যারা ঈমানদার এবং যাদের সন্তানরা ঈমানে তাদের অনুগামী, আমি তাদেরকে তাদের পিতৃপুরুষদের সাথে মিলিত করে দেব এবং তাদের আমল বিন্দুমাত্রও হ্রাস করব না। প্রত্যেক ব্যক্তি নিজ কৃত কর্মের জন্য দায়ী।</p>
<p class="verse"><a name="52:22" />22: আমি তাদেরকে দেব ফল-মূল এবং মাংস যা তারা চাইবে।</p>
<p class="verse"><a name="52:23" />23: সেখানে তারা একে অপরকে পানপাত্র দেবে; যাতে অসার বকাবকি নেই এবং পাপকর্মও নেই।</p>
<p class="verse"><a name="52:24" />24: সুরক্ষিত মোতিসদৃশ কিশোররা তাদের সেবায় ঘুরাফেরা করবে।</p>
<p class="verse"><a name="52:25" />25: তারা একে অপরের দিকে মুখ করে জিজ্ঞাসাবাদ করবে।</p>
<p class="verse"><a name="52:26" />26: তারা বলবেঃ আমরা ইতিপূর্বে নিজেদের বাসগৃহে ভীত-কম্পিত ছিলাম।</p>
<p class="verse"><a name="52:27" />27: অতঃপর আল্লাহ আমাদের প্রতি অনুগ্রহ করেছেন এবং আমাদেরকে আগুনের শাস্তি থেকে রক্ষা করেছেন।</p>
<p class="verse"><a name="52:28" />28: আমরা পূর্বেও আল্লাহকে ডাকতাম। তিনি সৌজন্যশীল, পরম দয়ালু।</p>
<p class="verse"><a name="52:29" />29: অতএব, আপনি উপদেশ দান করুন। আপনার পালনকর্তার কৃপায় আপনি অতীন্দ্রিয়বাদী নন এবং উম্মাদও নন।</p>
<p class="verse"><a name="52:30" />30: তারা কি বলতে চায়ঃ সে একজন কবি আমরা তার মৃত্যু-দুর্ঘটনার প্রতীক্ষা করছি।</p>
<p class="verse"><a name="52:31" />31: বলুনঃ তোমরা প্রতীক্ষা কর, আমিও তোমাদের সাথে প্রতীক্ষারত আছি।</p>
