
<p class="verse"><a name="42:52" />52: এমনিভাবে আমি আপনার কাছে এক ফেরেশতা প্রেরণ করেছি আমার আদেশক্রমে। আপনি জানতেন না, কিতাব কি এবং ঈমান কি? কিন্তু আমি একে করেছি নূর, যাদ্দ্বারা আমি আমার বান্দাদের মধ্য থেকে যাকে ইচ্ছা পথ প্রদর্শন করি। নিশ্চয় আপনি সরল পথ প্রদর্শন করেন-</p>
<p class="verse"><a name="42:53" />53: আল্লাহর পথ। নভোমন্ডল ও ভূমন্ডল যা কিছু আছে, সব তাঁরই। শুনে রাখ, আল্লাহ তাâ€™আলার কাছেই সব বিষয়ে পৌঁছে।</p>
<p class="surah">সূরা যুখরুফ</p>
<p class="bismillah">শুরু করছি আল্লাহর নামে যিনি পরম করুণাময়, অতি দয়ালু।</p>
<p class="verse"><a name="43:1" />1: হা-মীম।</p>
<p class="verse"><a name="43:2" />2: শপথ সুস্পষ্ট কিতাবের,</p>
<p class="verse"><a name="43:3" />3: আমি একে করেছি কোরআন, আরবী ভাষায়, যাতে তোমরা বুঝ।</p>
<p class="verse"><a name="43:4" />4: নিশ্চয় এ কোরআন আমার কাছে সমুন্নত অটল রয়েছে লওহে মাহফুযে।</p>
<p class="verse"><a name="43:5" />5: তোমরা সীমাতিক্রমকারী সম্প্রদায়-এ কারণে কি আমি তোমাদের কাছ থেকে কোরআন প্রত্যাহার করে নেব?</p>
<p class="verse"><a name="43:6" />6: পূর্ববর্তী লোকদের কাছে আমি অনেক রসূলই প্রেরণ করেছি।</p>
<p class="verse"><a name="43:7" />7: যখনই তাদের কাছে কোন রসূল আগমন করেছেন, তখনই তারা তাঁর সাথে ঠাট্টা-বিদ্রুপ করেছে।</p>
<p class="verse"><a name="43:8" />8: সুতরাং আমি তাদের চেয়ে অধিক শক্তি সম্পন্নদেরকে ধ্বংস করে দিয়েছি। পূর্ববর্তীদের এ ঘটনা অতীত হয়ে গেছে।</p>
<p class="verse"><a name="43:9" />9: আপনি যদি তাদেরকে জিজ্ঞাসা করেন কে নভোমন্ডল ও ভূ-মন্ডল সৃষ্টি করেছে? তারা অবশ্যই বলবে, এগুলো সৃষ্টি করেছেন পরাক্রমশালী সর্বজ্ঞ আল্লাহ।</p>
<p class="verse"><a name="43:10" />10: যিনি তোমাদের জন্যে পৃথিবীকে করেছেন বিছানা এবং তাতে তোমাদের জন্যে করেছেন পথ, যাতে তোমরা গন্তব্যস্থলে পৌঁছতে পার।</p>
