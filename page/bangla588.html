
<p class="verse"><a name="83:7" />7: এটা কিছুতেই উচিত নয়, নিশ্চয় পাপাচারীদের আমলনামা সিজ্জীনে আছে।</p>
<p class="verse"><a name="83:8" />8: আপনি জানেন, সিজ্জীন কি?</p>
<p class="verse"><a name="83:9" />9: এটা লিপিবদ্ধ খাতা।</p>
<p class="verse"><a name="83:10" />10: সেদিন দুর্ভোগ মিথ্যারোপকারীদের,</p>
<p class="verse"><a name="83:11" />11: যারা প্রতিফল দিবসকে মিথ্যারোপ করে।</p>
<p class="verse"><a name="83:12" />12: প্রত্যেক সীমালংঘনকারী পাপিষ্ঠই কেবল একে মিথ্যারোপ করে।</p>
<p class="verse"><a name="83:13" />13: তার কাছে আমার আয়াতসমূহ পাঠ করা হলে সে বলে, পুরাকালের উপকথা।</p>
<p class="verse"><a name="83:14" />14: কখনও না, বরং তারা যা করে, তাই তাদের হৃদয় মরিচা ধরিয়ে দিয়েছে।</p>
<p class="verse"><a name="83:15" />15: কখনও না, তারা সেদিন তাদের পালনকর্তার থেকে পর্দার অন্তরালে থাকবে।</p>
<p class="verse"><a name="83:16" />16: অতঃপর তারা জাহান্নামে প্রবেশ করবে।</p>
<p class="verse"><a name="83:17" />17: এরপর বলা হবে, একেই তো তোমরা মিথ্যারোপ করতে।</p>
<p class="verse"><a name="83:18" />18: কখনও না, নিশ্চয় সৎলোকদের আমলনামা আছে ইল্লিয়্যীনে।</p>
<p class="verse"><a name="83:19" />19: আপনি জানেন ইল্লিয়্যীন কি?</p>
<p class="verse"><a name="83:20" />20: এটা লিপিবদ্ধ খাতা।</p>
<p class="verse"><a name="83:21" />21: আল্লাহর নৈকট্যপ্রাপ্ত ফেরেশতাগণ একে প্রত্যক্ষ করে।</p>
<p class="verse"><a name="83:22" />22: নিশ্চয় সৎলোকগণ থাকবে পরম আরামে,</p>
<p class="verse"><a name="83:23" />23: সিংহাসনে বসে অবলোকন করবে।</p>
<p class="verse"><a name="83:24" />24: আপনি তাদের মুখমন্ডলে স্বাচ্ছন্দ্যের সজীবতা দেখতে পাবেন।</p>
<p class="verse"><a name="83:25" />25: তাদেরকে মোহর করা বিশুদ্ধ পানীয় পান করানো হবে।</p>
<p class="verse"><a name="83:26" />26: তার মোহর হবে কস্তুরী। এ বিষয়ে প্রতিযোগীদের প্রতিযোগিতা করা উচিত।</p>
<p class="verse"><a name="83:27" />27: তার মিশ্রণ হবে তসনীমের পানি।</p>
<p class="verse"><a name="83:28" />28: এটা একটা ঝরণা, যার পানি পান করবে নৈকট্যশীলগণ।</p>
<p class="verse"><a name="83:29" />29: যারা অপরাধী, তারা বিশ্বাসীদেরকে উপহাস করত।</p>
<p class="verse"><a name="83:30" />30: এবং তারা যখন তাদের কাছ দিয়ে গমন করত তখন পরস্পরে চোখ টিপে ইশারা করত।</p>
<p class="verse"><a name="83:31" />31: তারা যখন তাদের পরিবার-পরিজনের কাছে ফিরত, তখনও হাসাহাসি করে ফিরত।</p>
<p class="verse"><a name="83:32" />32: আর যখন তারা বিশ্বাসীদেরকে দেখত, তখন বলত, নিশ্চয় এরা বিভ্রান্ত।</p>
<p class="verse"><a name="83:33" />33: অথচ তারা বিশ্বাসীদের তত্ত্বাবধায়করূপে প্রেরিত হয়নি।</p>
<p class="verse"><a name="83:34" />34: আজ যারা বিশ্বাসী, তারা কাফেরদেরকে উপহাস করছে।</p>
