
<p class="verse"><a name="26:112" />112: নূহ বললেন, তারা কি কাজ করছে, তা জানা আমার কি দরকার?</p>
<p class="verse"><a name="26:113" />113: তাদের হিসাব নেয়া আমার পালনকর্তারই কাজ; যদি তোমরা বুঝতে!</p>
<p class="verse"><a name="26:114" />114: আমি মুমিনগণকে তাড়িয়ে দেয়ার লোক নই।</p>
<p class="verse"><a name="26:115" />115: আমি তো শুধু একজন সুস্পষ্ট সতর্ককারী।</p>
<p class="verse"><a name="26:116" />116: তারা বলল, হে নূহ যদি তুমি বিরত না হও, তবে তুমি নিশ্চিতই প্রস্তরাঘাতে নিহত হবে।</p>
<p class="verse"><a name="26:117" />117: নূহ বললেন, হে আমার পালনকর্তা, আমার সম্প্রদায় তো আমাকে মিথ্যাবাদী বলছে।</p>
<p class="verse"><a name="26:118" />118: অতএব, আমার ও তাদের মধ্যে কোন ফয়সালা করে দিন এবং আমাকে ও আমার সংগী মুমিনগণকে রক্ষা করুন।</p>
<p class="verse"><a name="26:119" />119: অতঃপর আমি তাঁকে ও তাঁর সঙ্গিগণকে বোঝাই করা নৌকায় রক্ষা করলাম।</p>
<p class="verse"><a name="26:120" />120: এরপর অবশিষ্ট সবাইকে নিমজ্জত করলাম।</p>
<p class="verse"><a name="26:121" />121: নিশ্চয় এতে নিদর্শন আছে এবং তাদের অধিকাংশই বিশ্বাসী নয়।</p>
<p class="verse"><a name="26:122" />122: নিশ্চয় আপনার পালনকর্তা প্রবল পরাক্রমশালী, পরম দয়ালু।</p>
<p class="verse"><a name="26:123" />123: আদ সম্প্রদায় পয়গম্বরগণকে মিথ্যাবাদী বলেছে।</p>
<p class="verse"><a name="26:124" />124: তখন তাদের ভাই হুদ তাদেরকে বললেনঃ তোমাদের কি ভয় নেই?</p>
<p class="verse"><a name="26:125" />125: আমি তোমাদের বিশ্বস্ত রসূল।</p>
<p class="verse"><a name="26:126" />126: অতএব, তোমরা আল্লাহকে ভয় কর এবং আমার আনুগত্য কর।</p>
<p class="verse"><a name="26:127" />127: আমি তোমাদের কাছে এর জন্যে প্রতিদান চাই না। আমার প্রতিদান তো পালনকর্তা দেবেন।</p>
<p class="verse"><a name="26:128" />128: তোমরা কি প্রতিটি উচ্চস্থানে অযথা নিদর্শন নির্মান করছ?</p>
<p class="verse"><a name="26:129" />129: এবং বড় বড় প্রাসাদ নির্মাণ করছ, যেন তোমরা চিরকাল থাকবে?</p>
<p class="verse"><a name="26:130" />130: যখন তোমরা আঘাত হান, তখন জালেম ও নিষ্ঠুরের মত আঘাত হান।</p>
<p class="verse"><a name="26:131" />131: অতএব, আল্লাহকে ভয় কর এবং আমার অনুগত্য কর।</p>
<p class="verse"><a name="26:132" />132: ভয় কর তাঁকে, যিনি তোমাদেরকে সেসব বস্তু দিয়েছেন, যা তোমরা জান।</p>
<p class="verse"><a name="26:133" />133: তোমাদেরকে দিয়েছেন চতুষ্পদ জন্তু ও পুত্র-সন্তান,</p>
<p class="verse"><a name="26:134" />134: এবং উদ্যান ও ঝরণা।</p>
<p class="verse"><a name="26:135" />135: আমি তোমাদের জন্যে মহাদিবসের শাস্তি আশংকা করি।</p>
<p class="verse"><a name="26:136" />136: তারা বলল, তুমি উপদেশ দাও অথবা উপদেশ নাই দাও, উভয়ই আমাদের জন্যে সমান।</p>
