
<p class="surah">সূরা ত্বীন</p>
<p class="bismillah">শুরু করছি আল্লাহর নামে যিনি পরম করুণাময়, অতি দয়ালু।</p>
<p class="verse"><a name="95:1" />1: শপথ আঞ্জীর (ডুমুর) ও যয়তুনের,</p>
<p class="verse"><a name="95:2" />2: এবং সিনাই প্রান্তরস্থ তূর পর্বতের,</p>
<p class="verse"><a name="95:3" />3: এবং এই নিরাপদ নগরীর।</p>
<p class="verse"><a name="95:4" />4: আমি সৃষ্টি করেছি মানুষকে সুন্দরতর অবয়বে।</p>
<p class="verse"><a name="95:5" />5: অতঃপর তাকে ফিরিয়ে দিয়েছি নীচ থেকে নীচে।</p>
<p class="verse"><a name="95:6" />6: কিন্তু যারা বিশ্বাস স্থাপন করেছে ও সৎকর্ম করেছে, তাদের জন্যে রয়েছে অশেষ পুরস্কার।</p>
<p class="verse"><a name="95:7" />7: অতঃপর কেন তুমি অবিশ্বাস করছ কেয়ামতকে?</p>
<p class="verse"><a name="95:8" />8: আল্লাহ কি বিচারকদের মধ্যে শ্রেষ্টতম বিচারক নন?</p>
<p class="surah">সূরা আলাক</p>
<p class="bismillah">শুরু করছি আল্লাহর নামে যিনি পরম করুণাময়, অতি দয়ালু।</p>
<p class="verse"><a name="96:1" />1: পাঠ করুন আপনার পালনকর্তার নামে যিনি সৃষ্টি করেছেন</p>
<p class="verse"><a name="96:2" />2: সৃষ্টি করেছেন মানুষকে জমাট রক্ত থেকে।</p>
<p class="verse"><a name="96:3" />3: পাঠ করুন, আপনার পালনকর্তা মহা দয়ালু,</p>
<p class="verse"><a name="96:4" />4: যিনি কলমের সাহায্যে শিক্ষা দিয়েছেন,</p>
<p class="verse"><a name="96:5" />5: শিক্ষা দিয়েছেন মানুষকে যা সে জানত না।</p>
<p class="verse"><a name="96:6" />6: সত্যি সত্যি মানুষ সীমালংঘন করে,</p>
<p class="verse"><a name="96:7" />7: এ কারণে যে, সে নিজেকে অভাবমুক্ত মনে করে।</p>
<p class="verse"><a name="96:8" />8: নিশ্চয় আপনার পালনকর্তার দিকেই প্রত্যাবর্তন হবে।</p>
<p class="verse"><a name="96:9" />9: আপনি কি তাকে দেখেছেন, যে নিষেধ করে</p>
<p class="verse"><a name="96:10" />10: এক বান্দাকে যখন সে নামায পড়ে?</p>
<p class="verse"><a name="96:11" />11: আপনি কি দেখেছেন যদি সে সৎপথে থাকে।</p>
<p class="verse"><a name="96:12" />12: অথবা খোদাভীতি শিক্ষা দেয়।</p>
<p class="verse"><a name="96:13" />13: আপনি কি দেখেছেন, যদি সে মিথ্যারোপ করে ও মুখ ফিরিয়ে নেয়।</p>
<p class="verse"><a name="96:14" />14: সে কি জানে না যে, আল্লাহ দেখেন?</p>
<p class="verse"><a name="96:15" />15: কখনই নয়, যদি সে বিরত না হয়, তবে আমি মস্তকের সামনের কেশগুচ্ছ ধরে হেঁচড়াবই-</p>
<p class="verse"><a name="96:16" />16: মিথ্যাচারী, পাপীর কেশগুচ্ছ।</p>
<p class="verse"><a name="96:17" />17: অতএব, সে তার সভাসদদেরকে আহবান করুক।</p>
<p class="verse"><a name="96:18" />18: আমিও আহবান করব জাহান্নামের প্রহরীদেরকে</p>
<p class="verse"><a name="96:19" />19: কখনই নয়, আপনি তার আনুগত্য করবেন না। আপনি সেজদা করুন ও আমার নৈকট্য অর্জন করুন।</p>
