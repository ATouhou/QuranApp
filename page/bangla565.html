
<p class="verse"><a name="68:16" />16: আমি তার নাসিকা দাগিয়ে দিব।</p>
<p class="verse"><a name="68:17" />17: আমি তাদেরকে পরীক্ষা করেছি, যেমন পরীক্ষা করেছি উদ্যানওয়ালাদের, যখন তারা শপথ করেছিল যে, সকালে বাগানের ফল আহরণ করবে,</p>
<p class="verse"><a name="68:18" />18: ইনশাআল্লাহ না বলে।</p>
<p class="verse"><a name="68:19" />19: অতঃপর আপনার পালনকর্তার পক্ষ থেকে বাগানে এক বিপদ এসে পতিত হলো। যখন তারা নিদ্রিত ছিল।</p>
<p class="verse"><a name="68:20" />20: ফলে সকাল পর্যন্ত হয়ে গেল ছিন্নবিচ্ছিন্ন তৃণসম।</p>
<p class="verse"><a name="68:21" />21: সকালে তারা একে অপরকে ডেকে বলল,</p>
<p class="verse"><a name="68:22" />22: তোমরা যদি ফল আহরণ করতে চাও, তবে সকাল সকাল ক্ষেতে চল।</p>
<p class="verse"><a name="68:23" />23: অতঃপর তারা চলল ফিসফিস করে কথা বলতে বলতে,</p>
<p class="verse"><a name="68:24" />24: অদ্য যেন কোন মিসকীন ব্যক্তি তোমাদের কাছে বাগানে প্রবেশ করতে না পারে।</p>
<p class="verse"><a name="68:25" />25: তারা সকালে লাফিয়ে লাফিয়ে সজোরে রওয়ানা হল।</p>
<p class="verse"><a name="68:26" />26: অতঃপর যখন তারা বাগান দেখল, তখন বললঃ আমরা তো পথ ভূলে গেছি।</p>
<p class="verse"><a name="68:27" />27: বরং আমরা তো কপালপোড়া,</p>
<p class="verse"><a name="68:28" />28: তাদের উত্তম ব্যক্তি বললঃ আমি কি তোমাদেরকে বলিনি? এখনও তোমরা আল্লাহ তাâ€™আলার পবিত্রতা বর্ণনা করছো না কেন?</p>
<p class="verse"><a name="68:29" />29: তারা বললঃ আমরা আমাদের পালনকর্তার পবিত্রতা ঘোষণা করছি, নিশ্চিতই আমরা সীমালংঘনকারী ছিলাম।</p>
<p class="verse"><a name="68:30" />30: অতঃপর তারা একে অপরকে ভৎর্সনা করতে লাগল।</p>
<p class="verse"><a name="68:31" />31: তারা বললঃ হায়! দুর্ভোগ আমাদের আমরা ছিলাম সীমাতিক্রমকারী।</p>
<p class="verse"><a name="68:32" />32: সম্ভবতঃ আমাদের পালনকর্তা পরিবর্তে এর চাইতে উত্তম বাগান আমাদেরকে দিবেন। আমরা আমাদের পালনকর্তার কাছে আশাবাদী।</p>
<p class="verse"><a name="68:33" />33: শাস্তি এভাবেই আসে এবং পরকালের শাস্তি আরও গুরুতর; যদি তারা জানত!</p>
<p class="verse"><a name="68:34" />34: মোত্তাকীদের জন্যে তাদের পালনকর্তার কাছে রয়েছে নেয়ামতের জান্নাত।</p>
<p class="verse"><a name="68:35" />35: আমি কি আজ্ঞাবহদেরকে অপরাধীদের ন্যায় গণ্য করব?</p>
<p class="verse"><a name="68:36" />36: তোমাদের কি হল ? তোমরা কেমন সিদ্ধান্ত দিচ্ছ?</p>
<p class="verse"><a name="68:37" />37: তোমাদের কি কোন কিতাব আছে, যা তোমরা পাঠ কর।</p>
<p class="verse"><a name="68:38" />38: তাতে তোমরা যা পছন্দ কর, তাই পাও?</p>
<p class="verse"><a name="68:39" />39: না তোমরা আমার কাছ থেকেকেয়ামত পর্যন্ত বলবৎ কোন শপথ নিয়েছ যে, তোমরা তাই পাবে যা তোমরা সিদ্ধান্ত করবে?</p>
<p class="verse"><a name="68:40" />40: আপনি তাদেরকে জিজ্ঞাসা করুন তাদের কে এ বিষয়ে দায়িত্বশীল?</p>
<p class="verse"><a name="68:41" />41: না তাদের কোন শরীক উপাস্য আছে? থাকলে তাদের শরীক উপাস্যদেরকে উপস্থিত করুক যদি তারা সত্যবাদী হয়।</p>
<p class="verse"><a name="68:42" />42: গোছা পর্যন্ত পা খোলার দিনের কথা স্মরণ কর, সেদিন তাদেরকে সেজদা করতে আহবান জানানো হবে, অতঃপর তারা সক্ষম হবে না।</p>
