
<p class="surah">সূরা আদ দোখান</p>
<p class="bismillah">শুরু করছি আল্লাহর নামে যিনি পরম করুণাময়, অতি দয়ালু।</p>
<p class="verse"><a name="44:1" />1: হা-মীম।</p>
<p class="verse"><a name="44:2" />2: শপথ সুস্পষ্ট কিতাবের।</p>
<p class="verse"><a name="44:3" />3: আমি একে নাযিল করেছি। এক বরকতময় রাতে, নিশ্চয় আমি সতর্ককারী।</p>
<p class="verse"><a name="44:4" />4: এ রাতে প্রত্যেক প্রজ্ঞাপূর্ণ বিষয় স্থিরীকৃত হয়।</p>
<p class="verse"><a name="44:5" />5: আমার পক্ষ থেকে আদেশক্রমে, আমিই প্রেরণকারী।</p>
<p class="verse"><a name="44:6" />6: আপনার পালনকর্তার পক্ষ থেকে রহমতস্বরূপ। তিনি সর্বশ্রোতা, সর্বজ্ঞ।</p>
<p class="verse"><a name="44:7" />7: যদি তোমাদের বিশ্বাস থাকে দেখতে পাবে। তিনি নভোমন্ডল, ভূমন্ডল ও এতদুভয়ের মধ্যেবর্তী সবকিছুর পালনকর্তা।</p>
<p class="verse"><a name="44:8" />8: তিনি ব্যতীত কোন উপাস্য নেই। তিনি জীবন দান করেন ও মৃত্যু দেন। তিনি তোমাদের পালনকর্তা এবং তোমাদের পূর্ববর্তী পিতৃ-পুরুষদেরও পালনকর্তা।</p>
<p class="verse"><a name="44:9" />9: এতদসত্ত্বেও এরা সন্দেহে পতিত হয়ে ক্রীড়া-কৌতুক করছে।</p>
<p class="verse"><a name="44:10" />10: অতএব আপনি সেই দিনের অপেক্ষা করুন, যখন আকাশ ধূয়ায় ছেয়ে যাবে।</p>
<p class="verse"><a name="44:11" />11: যা মানুষকে ঘিরে ফেলবে। এটা যন্ত্রণাদায়ক শাস্তি।</p>
<p class="verse"><a name="44:12" />12: হে আমাদের পালনকর্তা আমাদের উপর থেকে শাস্তি প্রত্যাহার করুন, আমরা বিশ্বাস স্থাপন করছি।</p>
<p class="verse"><a name="44:13" />13: তারা কি করে বুঝবে, অথচ তাদের কাছে এসেছিলেন স্পষ্ট বর্ণনাকারী রসূল।</p>
<p class="verse"><a name="44:14" />14: অতঃপর তারা তাকে পৃষ্ঠপ্রদর্শন করে এবং বলে, সে তো উম্মাদ-শিখানো কথা বলে।</p>
<p class="verse"><a name="44:15" />15: আমি তোমাদের উপর থেকে আযাব কিছুটা প্রত্যাহার করব, কিন্তু তোমরা পুনরায় পুনর্বস্থায় ফিরে যাবে।</p>
<p class="verse"><a name="44:16" />16: যেদিন আমি প্রবলভাবে ধৃত করব, সেদিন পুরোপুরি প্রতিশোধ গ্রহণ করবই।</p>
<p class="verse"><a name="44:17" />17: তাদের পূর্বে আমি ফেরাউনের সম্প্রদায়কে পরীক্ষা করেছি এবং তাদের কাছে আগমন করেছেন একজন সম্মানিত রসূল,</p>
<p class="verse"><a name="44:18" />18: এই মর্মে যে, আল্লাহর বান্দাদেরকে আমার কাছে অর্পণ কর। আমি তোমাদের জন্য প্রেরীত বিশ্বস্ত রসূল।</p>
