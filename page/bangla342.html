
<p class="surah">সূরা আল মু’মিনূন</p>
<p class="bismillah">শুরু করছি আল্লাহর নামে যিনি পরম করুণাময়, অতি দয়ালু।</p>
<p class="verse"><a name="23:1" />1: মুমিনগণ সফলকাম হয়ে গেছে,</p>
<p class="verse"><a name="23:2" />2: যারা নিজেদের নামাযে বিনয়-নম্র;</p>
<p class="verse"><a name="23:3" />3: যারা অনর্থক কথা-বার্তায় নির্লিপ্ত,</p>
<p class="verse"><a name="23:4" />4: যারা যাকাত দান করে থাকে</p>
<p class="verse"><a name="23:5" />5: এবং যারা নিজেদের যৌনাঙ্গকে সংযত রাখে।</p>
<p class="verse"><a name="23:6" />6: তবে তাদের স্ত্রী ও মালিকানাভুক্ত দাসীদের ক্ষেত্রে সংযত না রাখলে তারা তিরস্কৃত হবে না।</p>
<p class="verse"><a name="23:7" />7: অতঃপর কেউ এদেরকে ছাড়া অন্যকে কামনা করলে তারা সীমালংঘনকারী হবে।</p>
<p class="verse"><a name="23:8" />8: এবং যারা আমানত ও অঙ্গীকার সম্পর্কে হুশিয়ার থাকে।</p>
<p class="verse"><a name="23:9" />9: এবং যারা তাদের নামাযসমূহের খবর রাখে।</p>
<p class="verse"><a name="23:10" />10: তারাই উত্তরাধিকার লাভ করবে।</p>
<p class="verse"><a name="23:11" />11: তারা শীতল ছায়াময় উদ্যানের উত্তরাধিকার লাভ করবে। তারা তাতে চিরকাল থাকবে।</p>
<p class="verse"><a name="23:12" />12: আমি মানুষকে মাটির সারাংশ থেকে সৃষ্টি করেছি।</p>
<p class="verse"><a name="23:13" />13: অতঃপর আমি তাকে শুক্রবিন্দু রূপে এক সংরক্ষিত আধারে স্থাপন করেছি।</p>
<p class="verse"><a name="23:14" />14: এরপর আমি শুক্রবিন্দুকে জমাট রক্তরূপে সৃষ্টি করেছি, অতঃপর জমাট রক্তকে মাংসপিন্ডে পরিণত করেছি, এরপর সেই মাংসপিন্ড থেকে অস্থি সৃষ্টি করেছি, অতঃপর অস্থিকে মাংস দ্বারা আবৃত করেছি, অবশেষে তাকে নতুন রূপে দাঁড় করিয়েছি। নিপুণতম সৃষ্টিকর্তা আল্লাহ কত কল্যাণময়।</p>
<p class="verse"><a name="23:15" />15: এরপর তোমরা মৃত্যুবরণ করবে</p>
<p class="verse"><a name="23:16" />16: অতঃপর কেয়ামতের দিন তোমরা পুনরুত্থিত হবে।</p>
<p class="verse"><a name="23:17" />17: আমি তোমাদের উপর সুপ্তপথ সৃষ্টি করেছি এবং আমি সৃষ্টি সম্বন্ধে অনবধান নই।</p>
