
<p class="verse"><a name="26:61" />61: যখন উভয় দল পরস্পরকে দেখল, তখন মূসার সঙ্গীরা বলল, আমরা যে ধরা পড়ে গেলাম।</p>
<p class="verse"><a name="26:62" />62: মূসা বলল, কখনই নয়, আমার সাথে আছেন আমার পালনকর্তা। তিনি আমাকে পথ বলে দেবেন।</p>
<p class="verse"><a name="26:63" />63: অতঃপর আমি মূসাকে আদেশ করলাম, তোমার লাঠি দ্বারা সমূদ্রকে আঘাত কর। ফলে, তা বিদীর্ণ হয়ে গেল এবং প্রত্যেক ভাগ বিশাল পর্বতসদৃশ হয়ে গেল।</p>
<p class="verse"><a name="26:64" />64: আমি সেথায় অপর দলকে পৌঁছিয়ে দিলাম।</p>
<p class="verse"><a name="26:65" />65: এবং মূসা ও তাঁর সংগীদের সবাইকে বাঁচিয়ে দিলাম।</p>
<p class="verse"><a name="26:66" />66: অতঃপর অপর দলটিকে নিমজ্জত কললাম।</p>
<p class="verse"><a name="26:67" />67: নিশ্চয় এতে একটি নিদর্শন আছে এবং তাদের অধিকাংশই বিশ্বাসী ছিল না।</p>
<p class="verse"><a name="26:68" />68: আপনার পালনকর্তা অবশ্যই পরাক্রমশালী, পরম দয়ালু।</p>
<p class="verse"><a name="26:69" />69: আর তাদেরকে ইব্রাহীমের বৃত্তান্ত শুনিয়ে দিন।</p>
<p class="verse"><a name="26:70" />70: যখন তাঁর পিতাকে এবং তাঁর সম্প্রদায়কে বললেন, তোমরা কিসের এবাদত কর?</p>
<p class="verse"><a name="26:71" />71: তারা বলল, আমরা প্রতিমার পূজা করি এবং সারাদিন এদেরকেই নিষ্ঠার সাথে আঁকড়ে থাকি।</p>
<p class="verse"><a name="26:72" />72: ইব্রাহীম (আঃ) বললেন, তোমরা যখন আহবান কর, তখন তারা শোনে কি?</p>
<p class="verse"><a name="26:73" />73: অথবা তারা কি তোমাদের উপকার কিংবা ক্ষতি করতে পারে?</p>
<p class="verse"><a name="26:74" />74: তারা বললঃ না, তবে আমরা আমাদের পিতৃপুরুষদেরকে পেয়েছি, তারা এরূপই করত।</p>
<p class="verse"><a name="26:75" />75: ইব্রাহীম বললেন, তোমরা কি তাদের সম্পর্কে ভেবে দেখেছ, যাদের পূজা করে আসছ।</p>
<p class="verse"><a name="26:76" />76: তোমরা এবং তোমাদের পূর্ববর্তী পিতৃপুরুষেরা ?</p>
<p class="verse"><a name="26:77" />77: বিশ্বপালনকর্তা ব্যতীত তারা সবাই আমার শত্রু।</p>
<p class="verse"><a name="26:78" />78: যিনি আমাকে সৃষ্টি করেছেন, অতঃপর তিনিই আমাকে পথপ্রদর্শন করেন,</p>
<p class="verse"><a name="26:79" />79: যিনি আমাকে আহার এবং পানীয় দান করেন,</p>
<p class="verse"><a name="26:80" />80: যখন আমি রোগাক্রান্ত হই, তখন তিনিই আরোগ্য দান করেন।</p>
<p class="verse"><a name="26:81" />81: যিনি আমার মৃত্যু ঘটাবেন, অতঃপর পুনর্জীবন দান করবেন।</p>
<p class="verse"><a name="26:82" />82: আমি আশা করি তিনিই বিচারের দিনে আমার ক্রটি-বিচ্যুতি মাফ করবেন।</p>
<p class="verse"><a name="26:83" />83: হে আমার পালনকর্তা, আমাকে প্রজ্ঞা দান কর এবং আমাকে সৎকর্মশীলদের অন্তর্ভুক্ত কর</p>
