
<p class="verse"><a name="15:91" />91: যারা কোরআনকে খন্ড খন্ড করেছে।</p>
<p class="verse"><a name="15:92" />92: অতএব আপনার পালনকর্তার কসম, আমি অবশ্যই ওদের সবাইকে জিজ্ঞাসাবাদ করব।</p>
<p class="verse"><a name="15:93" />93: ওদের কাজকর্ম সম্পর্কে।</p>
<p class="verse"><a name="15:94" />94: অতএব আপনি প্রকাশ্যে শুনিয়ে দিন যা আপনাকে আদেশ করা হয় এবং মুশরিকদের পরওয়া করবেন না।</p>
<p class="verse"><a name="15:95" />95: বিদ্রুপকারীদের জন্যে আমি আপনার পক্ষ থেকে যথেষ্ট।</p>
<p class="verse"><a name="15:96" />96: যারা আল্লাহর সাথে অন্য উপাস্য সাব্যস্ত করে। অতএব অতিসত্তর তারা জেনে নেবে।</p>
<p class="verse"><a name="15:97" />97: আমি জানি যে আপনি তাদের কথাবর্তায় হতোদ্যম হয়ে পড়েন।</p>
<p class="verse"><a name="15:98" />98: অতএব আপনি পালনকর্তার সৌন্দর্য স্মরণ করুন এবং সেজদাকারীদের অন্তর্ভূক্ত হয়ে যান।</p>
<p class="verse"><a name="15:99" />99: এবং পালনকর্তার এবাদত করুন, যে পর্যন্ত আপনার কাছে নিশ্চিত কথা না আসে।</p>
<p class="surah">সূরা নাহল</p>
<p class="bismillah">শুরু করছি আল্লাহর নামে যিনি পরম করুণাময়, অতি দয়ালু।</p>
<p class="verse"><a name="16:1" />1: আল্লাহর নির্দেশ এসে গেছে। অতএব এর জন্যে তাড়াহুড়া করো না। ওরা যেসব শরীক সাব্যস্ত করছে সেসব থেকে তিনি পবিত্র ও বহু উর্ধ্বে।</p>
<p class="verse"><a name="16:2" />2: তিনি স্বীয় নির্দেশে বান্দাদের মধ্যে যার কাছে ইচ্ছা, নির্দেশসহ ফেরেশতাদেরকে এই মর্মে নাযিল করেন যে, হুশিয়ার করে দাও, আমি ছাড়া কোন উপাস্য নেই। অতএব আমাকে ভয় কর।</p>
<p class="verse"><a name="16:3" />3: যিনি যথাবিধি আকাশরাজি ও ভূ-মন্ডল সৃষ্টি করেছেন। তারা যাকে শরীক করে তিনি তার বহু উর্ধ্বে।</p>
<p class="verse"><a name="16:4" />4: তিনি মানবকে এক ফোটা বীর্য থেকে সৃষ্টি করেছেন। এতদসত্বেও সে প্রকাশ্য বিতন্ডাকারী হয়ে গেছে।</p>
<p class="verse"><a name="16:5" />5: চতুষ্পদ জন্তুকে তিনি সৃষ্টি করেছেন। এতে তোমাদের জন্যে শীত বস্ত্রের উপকরণ আছে। আর অনেক উপকার হয়েছে এবং কিছু সংখ্যককে তোমরা আহার্যেÃ¸ পরিণত করে থাক।</p>
<p class="verse"><a name="16:6" />6: এদের দ্বারা তোমাদের সম্মান হয়, যখন বিকালে চারণভূমি থেকে নিয়ে আস এবং সকালে চারণ ভূমিতে নিয়ে যাও।</p>
