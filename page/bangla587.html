
<p class="surah">সূরা আল ইনফিতার</p>
<p class="bismillah">শুরু করছি আল্লাহর নামে যিনি পরম করুণাময়, অতি দয়ালু।</p>
<p class="verse"><a name="82:1" />1: যখন আকাশ বিদীর্ণ হবে,</p>
<p class="verse"><a name="82:2" />2: যখন নক্ষত্রসমূহ ঝরে পড়বে,</p>
<p class="verse"><a name="82:3" />3: যখন সমুদ্রকে উত্তাল করে তোলা হবে,</p>
<p class="verse"><a name="82:4" />4: এবং যখন কবরসমূহ উম্মোচিত হবে,</p>
<p class="verse"><a name="82:5" />5: তখন প্রত্যেকে জেনে নিবে সে কি অগ্রে প্রেরণ করেছে এবং কি পশ্চাতে ছেড়ে এসেছে।</p>
<p class="verse"><a name="82:6" />6: হে মানুষ, কিসে তোমাকে তোমার মহামহিম পালনকর্তা সম্পর্কে বিভ্রান্ত করল?</p>
<p class="verse"><a name="82:7" />7: যিনি তোমাকে সৃষ্টি করেছেন, অতঃপর তোমাকে সুবিন্যস্ত করেছেন এবং সুষম করেছেন।</p>
<p class="verse"><a name="82:8" />8: যিনি তোমাকে তাঁর ইচ্ছামত আকৃতিতে গঠন করেছেন।</p>
<p class="verse"><a name="82:9" />9: কখনও বিভ্রান্ত হয়ো না; বরং তোমরা দান-প্রতিদানকে মিথ্যা মনে কর।</p>
<p class="verse"><a name="82:10" />10: অবশ্যই তোমাদের উপর তত্ত্বাবধায়ক নিযুক্ত আছে।</p>
<p class="verse"><a name="82:11" />11: সম্মানিত আমল লেখকবৃন্দ।</p>
<p class="verse"><a name="82:12" />12: তারা জানে যা তোমরা কর।</p>
<p class="verse"><a name="82:13" />13: সৎকর্মশীলগণ থাকবে জান্নাতে।</p>
<p class="verse"><a name="82:14" />14: এবং দুষ্কর্মীরা থাকবে জাহান্নামে;</p>
<p class="verse"><a name="82:15" />15: তারা বিচার দিবসে তথায় প্রবেশ করবে।</p>
<p class="verse"><a name="82:16" />16: তারা সেখান থেকে পৃথক হবে না।</p>
<p class="verse"><a name="82:17" />17: আপনি জানেন, বিচার দিবস কি?</p>
<p class="verse"><a name="82:18" />18: অতঃপর আপনি জানেন, বিচার দিবস কি?</p>
<p class="verse"><a name="82:19" />19: যেদিন কেউ কারও কোন উপকার করতে পারবে না এবং সেদিন সব কতৃÃªত্ব হবে আল্লাহর।</p>
<p class="surah">সূরা আত-তাতফীফ</p>
<p class="bismillah">শুরু করছি আল্লাহর নামে যিনি পরম করুণাময়, অতি দয়ালু।</p>
<p class="verse"><a name="83:1" />1: যারা মাপে কম করে, তাদের জন্যে দুর্ভোগ,</p>
<p class="verse"><a name="83:2" />2: যারা লোকের কাছ থেকে যখন মেপে নেয়, তখন পূর্ণ মাত্রায় নেয়</p>
<p class="verse"><a name="83:3" />3: এবং যখন লোকদেরকে মেপে দেয় কিংবা ওজন করে দেয়, তখন কম করে দেয়।</p>
<p class="verse"><a name="83:4" />4: তারা কি চিন্তা করে না যে, তারা পুনরুত্থিত হবে।</p>
<p class="verse"><a name="83:5" />5: সেই মহাদিবসে,</p>
<p class="verse"><a name="83:6" />6: যেদিন মানুষ দাঁড়াবে বিশ্ব পালনকর্তার সামনে।</p>
