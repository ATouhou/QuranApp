
<p class="verse"><a name="55:17" />17: তিনি দুই উদয়াচল ও দুই অস্তাচলের মালিক।</p>
<p class="verse"><a name="55:18" />18: অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?</p>
<p class="verse"><a name="55:19" />19: তিনি পাশাপাশি দুই দরিয়া প্রবাহিত করেছেন।</p>
<p class="verse"><a name="55:20" />20: উভয়ের মাঝখানে রয়েছে এক অন্তরাল, যা তারা অতিক্রম করে না।</p>
<p class="verse"><a name="55:21" />21: অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?</p>
<p class="verse"><a name="55:22" />22: উভয় দরিয়া থেকে উৎপন্ন হয় মোতি ও প্রবাল।</p>
<p class="verse"><a name="55:23" />23: অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?</p>
<p class="verse"><a name="55:24" />24: দরিয়ায় বিচরণশীল পর্বতদৃশ্য জাহাজসমূহ তাঁরই (নিয়ন্ত্রনাধীন)</p>
<p class="verse"><a name="55:25" />25: অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?</p>
<p class="verse"><a name="55:26" />26: ভূপৃষ্টের সবকিছুই ধ্বংসশীল।</p>
<p class="verse"><a name="55:27" />27: একমাত্র আপনার মহিমায় ও মহানুভব পালনকর্তার সত্তা ছাড়া।</p>
<p class="verse"><a name="55:28" />28: অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?</p>
<p class="verse"><a name="55:29" />29: নভোমন্ডল ও ভূমন্ডলের সবাই তাঁর কাছে প্রার্থী। তিনি সর্বদাই কোন না কোন কাজে রত আছেন।</p>
<p class="verse"><a name="55:30" />30: অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?</p>
<p class="verse"><a name="55:31" />31: হে জিন ও মানব! আমি শীঘ্রই তোমাদের জন্যে কর্মমুক্ত হয়ে যাব।</p>
<p class="verse"><a name="55:32" />32: অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?</p>
<p class="verse"><a name="55:33" />33: হে জিন ও মানবকূল, নভোমন্ডল ও ভূমন্ডলের প্রান্ত অতিক্রম করা যদি তোমাদের সাধ্যে কুলায়, তবে অতিক্রম কর। কিন্তু ছাড়পত্র ব্যতীত তোমরা তা অতিক্রম করতে পারবে না।</p>
<p class="verse"><a name="55:34" />34: অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?</p>
<p class="verse"><a name="55:35" />35: ছাড়া হবে তোমাদের প্রতি অগ্নিস্ফুলিঙ্গ ও ধুম্রকুঞ্জ তখন তোমরা সেসব প্রতিহত করতে পারবে না।</p>
<p class="verse"><a name="55:36" />36: অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?</p>
<p class="verse"><a name="55:37" />37: যেদিন আকাশ বিদীর্ণ হবে তখন সেটি রক্তবর্ণে রঞ্জিত চামড়ার মত হয়ে যাবে।</p>
<p class="verse"><a name="55:38" />38: অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?</p>
<p class="verse"><a name="55:39" />39: সেদিন মানুষ না তার অপরাধ সম্পর্কে জিজ্ঞাসিত হবে, না জিন।</p>
<p class="verse"><a name="55:40" />40: অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?</p>
