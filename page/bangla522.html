
<p class="verse"><a name="51:31" />31: ইব্রাহীম বললঃ হে প্রেরিত ফেরেশতাগণ, তোমাদের উদ্দেশ্য কি?</p>
<p class="verse"><a name="51:32" />32: তারা বললঃ আমরা এক অপরাধী সম্প্রদায়ের প্রতি প্রেরিত হয়েছি,</p>
<p class="verse"><a name="51:33" />33: যাতে তাদের উপর মাটির ঢিলা নিক্ষেপ করি।</p>
<p class="verse"><a name="51:34" />34: যা সীমাতিক্রমকারীদের জন্যে আপনার পালনকর্তার কাছে চিহিÃŸত আছে।</p>
<p class="verse"><a name="51:35" />35: অতঃপর সেখানে যারা ঈমানদার ছিল, আমি তাদেরকে উদ্ধার করলাম।</p>
<p class="verse"><a name="51:36" />36: এবং সেখানে একটি গৃহ ব্যতীত কোন মুসলমান আমি পাইনি।</p>
<p class="verse"><a name="51:37" />37: যারা যন্ত্রণাদায়ক শাস্তিকে ভয় করে, আমি তাদের জন্যে সেখানে একটি নিদর্শন রেখেছি।</p>
<p class="verse"><a name="51:38" />38: এবং নিদর্শন রয়েছে মূসার বৃত্তান্তে; যখন আমি তাকে সুস্পষ্ট প্রমাণসহ ফেরাউনের কাছে প্রেরণ করেছিলাম।</p>
<p class="verse"><a name="51:39" />39: অতঃপর সে শক্তিবলে মুখ ফিরিয়ে নিল এবং বললঃ সে হয় যাদুকর, না হয় পাগল।</p>
<p class="verse"><a name="51:40" />40: অতঃপর আমি তাকে ও তার সেনাবাহিনীকে পাকড়াও করলাম এবং তাদেরকে সমুদ্রে নিক্ষেপ করলাম। সে ছিল অভিযুক্ত।</p>
<p class="verse"><a name="51:41" />41: এবং নিদর্শন রয়েছে তাদের কাহিনীতে; যখন আমি তাদের উপর প্রেরণ করেছিলাম অশুভ বায়ু।</p>
<p class="verse"><a name="51:42" />42: এই বায়ু যার উপর দিয়ে প্রবাহিত হয়েছিলঃ তাকেই চুর্ণ-বিচুর্ণ করে দিয়েছিল।</p>
<p class="verse"><a name="51:43" />43: আরও নিদর্শন রয়েছে সামূদের ঘটনায়; যখন তাদেরকে বলা হয়েছিল, কিছুকাল মজা লুটে নাও।</p>
<p class="verse"><a name="51:44" />44: অতঃপর তারা তাদের পালনকর্তার আদেশ অমান্য করল এবং তাদের প্রতি বজ্রঘাত হল এমতাবস্থায় যে, তারা তা দেখেছিল।</p>
<p class="verse"><a name="51:45" />45: অতঃপর তারা দাঁড়াতে সক্ষম হল না এবং কোন প্রতিকারও করতে পারল না।</p>
<p class="verse"><a name="51:46" />46: আমি ইতিপূর্বে নূহের সম্প্রদায়কে ধ্বংস করেছি। নিশ্চিতই তারা ছিল পাপাচারী সম্প্রদায়।</p>
<p class="verse"><a name="51:47" />47: আমি স্বীয় ক্ষমতাবলে আকাশ নির্মাণ করেছি এবং আমি অবশ্যই ব্যাপক ক্ষমতাশালী।</p>
<p class="verse"><a name="51:48" />48: আমি ভূমিকে বিছিয়েছি। আমি কত সুন্দরভাবেই না বিছাতে সক্ষম।</p>
<p class="verse"><a name="51:49" />49: আমি প্রত্যেক বস্তু জোড়ায় জোড়ায় সৃষ্টি করেছি, যাতে তোমরা হৃদয়ঙ্গম কর।</p>
<p class="verse"><a name="51:50" />50: অতএব, আল্লাহর দিকে ধাবিত হও। আমি তাঁর তরফ থেকে তোমাদের জন্যে সুস্পষ্ট সতর্ককারী।</p>
<p class="verse"><a name="51:51" />51: তোমরা আল্লাহর সাথে কোন উপাস্য সাব্যস্ত করো না। আমি তাঁর পক্ষ থেকে তোমাদের জন্য সুস্পষ্ট সতর্ককারী।</p>
