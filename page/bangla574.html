
<p class="surah"> সূরা মুযযামমিল</p>
<p class="bismillah">শুরু করছি আল্লাহর নামে যিনি পরম করুণাময়, অতি দয়ালু।</p>
<p class="verse"><a name="73:1" />1: হে বস্ত্রাবৃত!</p>
<p class="verse"><a name="73:2" />2: রাত্রিতে দন্ডায়মান হোন কিছু অংশ বাদ দিয়ে;</p>
<p class="verse"><a name="73:3" />3: অর্ধরাত্রি অথবা তদপেক্ষা কিছু কম</p>
<p class="verse"><a name="73:4" />4: অথবা তদপেক্ষা বেশী এবং কোরআন আবৃত্তি করুন সুবিন্যস্ত ভাবে ও স্পষ্টভাবে।</p>
<p class="verse"><a name="73:5" />5: আমি আপনার প্রতি অবতীর্ণ করেছি গুরুত্বপূর্ণ বাণী।</p>
<p class="verse"><a name="73:6" />6: নিশ্চয় এবাদতের জন্যে রাত্রিতে উঠা প্রবৃত্তি দলনে সহায়ক এবং স্পষ্ট উচ্চারণের অনুকূল।</p>
<p class="verse"><a name="73:7" />7: নিশ্চয় দিবাভাগে রয়েছে আপনার দীর্ঘ কর্মব্যস্ততা।</p>
<p class="verse"><a name="73:8" />8: আপনি আপনার পালনকর্তার নাম স্মরণ করুন এবং একাগ্রচিত্তে তাতে মগ্ন হোন।</p>
<p class="verse"><a name="73:9" />9: তিনি পূর্ব ও পশ্চিমের অধিকর্তা। তিনি ব্যতীত কোন উপাস্য নেই। অতএব, তাঁকেই গ্রহণ করুন কর্মবিধায়করূপে।</p>
<p class="verse"><a name="73:10" />10: কাফেররা যা বলে, তজ্জন্যে আপনি সবর করুন এবং সুন্দরভাবে তাদেরকে পরিহার করে চলুন।</p>
<p class="verse"><a name="73:11" />11: বিত্ত-বৈভবের অধিকারী মিথ্যারোপকারীদেরকে আমার হাতে ছেড়ে দিন এবং তাদেরকে কিছু অবকাশ দিন।</p>
<p class="verse"><a name="73:12" />12: নিশ্চয় আমার কাছে আছে শিকল ও অগ্নিকুন্ড।</p>
<p class="verse"><a name="73:13" />13: গলগ্রহ হয়ে যায় এমন খাদ্য এবং যন্ত্রণাদায়ক শাস্তি।</p>
<p class="verse"><a name="73:14" />14: যেদিন পৃথিবী পর্বতমালা প্রকম্পিত হবে এবং পর্বতসমূহ হয়ে যাবে বহমান বালুকাস্তুপ।</p>
<p class="verse"><a name="73:15" />15: আমি তোমাদের কাছে একজন রসূলকে তোমাদের জন্যে সাক্ষী করে প্রেরণ করেছি, যেমন প্রেরণ করেছিলাম ফেরাউনের কাছে একজন রসূল।</p>
<p class="verse"><a name="73:16" />16: অতঃপর ফেরাউন সেই রসূলকে অমান্য করল, ফলে আমি তাকে কঠিন শাস্তি দিয়েছি।</p>
<p class="verse"><a name="73:17" />17: অতএব, তোমরা কিরূপে আত্নরক্ষা করবে যদি তোমরা সেদিনকে অস্বীকার কর, যেদিন বালককে করে দিব বৃদ্ধ?</p>
<p class="verse"><a name="73:18" />18: সেদিন আকাশ বিদীর্ণ হবে। তার প্রতিশ্রুতি অবশ্যই বাস্তবায়িত হবে।</p>
<p class="verse"><a name="73:19" />19: এটা উপদেশ। অতএব, যার ইচ্ছা, সে তার পালনকর্তার দিকে পথ অবলম্বন করুক।</p>
