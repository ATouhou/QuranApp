
<p class="verse"><a name="36:55" />55: এদিন জান্নাতীরা আনন্দে মশগুল থাকবে।</p>
<p class="verse"><a name="36:56" />56: তারা এবং তাদের স্ত্রীরা উপবিষ্ট থাকবে ছায়াময় পরিবেশে আসনে হেলান দিয়ে।</p>
<p class="verse"><a name="36:57" />57: সেখানে তাদের জন্যে থাকবে ফল-মূল এবং যা চাইবে।</p>
<p class="verse"><a name="36:58" />58: করুণাময় পালনকর্তার পক্ষ থেকে তাদেরকে বলা হবে সালাম।</p>
<p class="verse"><a name="36:59" />59: হে অপরাধীরা! আজ তোমরা আলাদা হয়ে যাও।</p>
<p class="verse"><a name="36:60" />60: হে বনী-আদম! আমি কি তোমাদেরকে বলে রাখিনি যে, শয়তানের এবাদত করো না, সে তোমাদের প্রকাশ্য শত্রু?</p>
<p class="verse"><a name="36:61" />61: এবং আমার এবাদত কর। এটাই সরল পথ।</p>
<p class="verse"><a name="36:62" />62: শয়তান তোমাদের অনেক দলকে পথভ্রষ্ট করেছে। তবুও কি তোমরা বুঝনি?</p>
<p class="verse"><a name="36:63" />63: এই সে জাহান্নাম, যার ওয়াদা তোমাদেরকে দেয়া হতো।</p>
<p class="verse"><a name="36:64" />64: তোমাদের কুফরের কারণে আজ এতে প্রবেশ কর।</p>
<p class="verse"><a name="36:65" />65: আজ আমি তাদের মুখে মোহর এঁটে দেব তাদের হাত আমার সাথে কথা বলবে এবং তাদের পা তাদের কৃতকর্মের সাক্ষ্য দেবে।</p>
<p class="verse"><a name="36:66" />66: আমি ইচ্ছা করলে তাদের দৃষ্টি শক্তি বিলুপ্ত করে দিতে পারতাম, তখন তারা পথের দিকে দৌড়াতে চাইলে কেমন করে দেখতে পেত!</p>
<p class="verse"><a name="36:67" />67: আমি ইচ্ছা করলে তাদেরকে স্ব স্ব স্থানে আকার বিকৃত করতে পারতাম, ফলে তারা আগেও চলতে পারত না এবং পেছনেও ফিরে যেতে পারত না।</p>
<p class="verse"><a name="36:68" />68: আমি যাকে দীর্ঘ জীবন দান করি, তাকে সৃষ্টিগত পূর্বাবস্থায় ফিরিয়ে নেই। তবুও কি তারা বুঝে না?</p>
<p class="verse"><a name="36:69" />69: আমি রসূলকে কবিতা শিক্ষা দেইনি এবং তা তার জন্যে শোভনীয়ও নয়। এটা তো এক উপদেশ ও প্রকাশ্য কোরআন।</p>
<p class="verse"><a name="36:70" />70: যাতে তিনি সতর্ক করেন জীবিতকে এবং যাতে কাফেরদের বিরুদ্ধে অভিযোগ প্রতিষ্ঠিত হয়।</p>
