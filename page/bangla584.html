
<p class="verse"><a name="79:16" />16: যখন তার পালনকর্তা তাকে পবিত্র তুয়া উপ্যকায় আহবান করেছিলেন,</p>
<p class="verse"><a name="79:17" />17: ফেরাউনের কাছে যাও, নিশ্চয় সে সীমালংঘন করেছে।</p>
<p class="verse"><a name="79:18" />18: অতঃপর বলঃ তোমার পবিত্র হওয়ার আগ্রহ আছে কি?</p>
<p class="verse"><a name="79:19" />19: আমি তোমাকে তোমার পালনকর্তার দিকে পথ দেখাব, যাতে তুমি তাকে ভয় কর।</p>
<p class="verse"><a name="79:20" />20: অতঃপর সে তাকে মহা-নিদর্শন দেখাল।</p>
<p class="verse"><a name="79:21" />21: কিন্তু সে মিথ্যারোপ করল এবং অমান্য করল।</p>
<p class="verse"><a name="79:22" />22: অতঃপর সে প্রতিকার চেষ্টায় প্রস্থান করল।</p>
<p class="verse"><a name="79:23" />23: সে সকলকে সমবেত করল এবং সজোরে আহবান করল,</p>
<p class="verse"><a name="79:24" />24: এবং বললঃ আমিই তোমাদের সেরা পালনকর্তা।</p>
<p class="verse"><a name="79:25" />25: অতঃপর আল্লাহ তাকে পরকালের ও ইহকালের শাস্তি দিলেন।</p>
<p class="verse"><a name="79:26" />26: যে ভয় করে তার জন্যে অবশ্যই এতে শিক্ষা রয়েছে।</p>
<p class="verse"><a name="79:27" />27: তোমাদের সৃষ্টি অধিক কঠিন না আকাশের, যা তিনি নির্মাণ করেছেন?</p>
<p class="verse"><a name="79:28" />28: তিনি একে উচ্চ করেছেন ও সুবিন্যস্ত করেছেন।</p>
<p class="verse"><a name="79:29" />29: তিনি এর রাত্রিকে করেছেন অন্ধকারাচ্ছন্ন এবং এর সূর্যোলোক প্রকাশ করেছেন।</p>
<p class="verse"><a name="79:30" />30: পৃথিবীকে এর পরে বিস্তৃত করেছেন।</p>
<p class="verse"><a name="79:31" />31: তিনি এর মধ্য থেকে এর পানি ও ঘাম নির্গত করেছেন,</p>
<p class="verse"><a name="79:32" />32: পর্বতকে তিনি দৃঢ়ভাবে প্রতিষ্ঠিত করেছেন,</p>
<p class="verse"><a name="79:33" />33: তোমাদের ও তোমাদের চতুস্পদ জন্তুদের উপকারার্থে।</p>
<p class="verse"><a name="79:34" />34: অতঃপর যখন মহাসংকট এসে যাবে।</p>
<p class="verse"><a name="79:35" />35: অর্থাৎ যেদিন মানুষ তার কৃতকর্ম স্মরণ করবে</p>
<p class="verse"><a name="79:36" />36: এবং দর্শকদের জন্যে জাহান্নাম প্রকাশ করা হবে,</p>
<p class="verse"><a name="79:37" />37: তখন যে ব্যক্তি সীমালংঘন করেছে;</p>
<p class="verse"><a name="79:38" />38: এবং পার্থিব জীবনকে অগ্রাধিকার দিয়েছে,</p>
<p class="verse"><a name="79:39" />39: তার ঠিকানা হবে জাহান্নাম।</p>
<p class="verse"><a name="79:40" />40: পক্ষান্তরে যে ব্যক্তি তার পালনকর্তার সামনে দন্ডায়মান হওয়াকে ভয় করেছে এবং খেয়াল-খুশী থেকে নিজেকে নিবৃত্ত রেখেছে,</p>
<p class="verse"><a name="79:41" />41: তার ঠিকানা হবে জান্নাত।</p>
<p class="verse"><a name="79:42" />42: তারা আপনাকে জিজ্ঞাসা করে, কেয়ামত কখন হবে?</p>
<p class="verse"><a name="79:43" />43: এর বর্ণনার সাথে আপনার কি সম্পর্ক ?</p>
<p class="verse"><a name="79:44" />44: এর চরম জ্ঞান আপনার পালনকর্তার কাছে।</p>
<p class="verse"><a name="79:45" />45: যে একে ভয় করে, আপনি তো কেবল তাকেই সতর্ক করবেন।</p>
<p class="verse"><a name="79:46" />46: যেদিন তারা একে দেখবে, সেদিন মনে হবে যেন তারা দুনিয়াতে মাত্র এক সন্ধ্যা অথবা এক সকাল অবস্থান করেছে।</p>
