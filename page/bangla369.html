
<p class="verse"><a name="26:40" />40: যাতে আমরা জাদুকরদের অনুসরণ করতে পারি-যদি তারাই বিজয়ী হয়।</p>
<p class="verse"><a name="26:41" />41: যখন যাদুকররা আগমণ করল, তখন ফেরআউনকে বলল, যদি আমরা বিজয়ী হই, তবে আমরা পুরস্কার পাব তো?</p>
<p class="verse"><a name="26:42" />42: ফেরাউন বলল, হঁ্যা এবং তখন তোমরা আমার নৈকট্যশীলদের অন্তর্ভুক্ত হবে।</p>
<p class="verse"><a name="26:43" />43: মূসা (আঃ) তাদেরকে বললেন, নিক্ষেপ কর তোমরা যা নিক্ষেপ করবে।</p>
<p class="verse"><a name="26:44" />44: অতঃপর তারা তাদের রশি ও লাঠি নিক্ষেপ করল এবং বলল, ফেরাউনের ইযযতের কসম, আমরাই বিজয়ী হব।</p>
<p class="verse"><a name="26:45" />45: অতঃপর মূসা তাঁর লাঠি নিক্ষেপ করল, হঠাৎ তা তাদের অলীক কীর্তিগুলোকে গ্রাস করতে লাগল।</p>
<p class="verse"><a name="26:46" />46: তখন জাদুকররা সেজদায় নত হয়ে গেল।</p>
<p class="verse"><a name="26:47" />47: তারা বলল, আমরা রাব্বুল আলামীনের প্রতি বিশ্বাস স্থাপন করলাম।</p>
<p class="verse"><a name="26:48" />48: যিনি মূসা ও হারুনের রব।</p>
<p class="verse"><a name="26:49" />49: ফেরাউন বলল, আমার অনুমতি দানের পূর্বেই তোমরা কি তাকে মেনে নিলে? নিশ্চয় সে তোমাদের প্রধান, যে তোমাদেরকে জাদু শিক্ষা দিয়েছে। শীঘ্রই তোমরা পরিণাম জানতে পারবে। আমি অবশ্যই তোমাদের হাত ও পা বিপরীত দিক থেকে কর্তন করব। এবং তোমাদের সবাইকে শূলে চড়াব।</p>
<p class="verse"><a name="26:50" />50: তারা বলল, কোন ক্ষতি নেই। আমরা আমাদের পালনকর্তার কাছে প্রত্যাবর্তন করব।</p>
<p class="verse"><a name="26:51" />51: আমরা আশা করি, আমাদের পালনকর্তা আমাদের ক্রটি-বিচ্যুতি মার্জনা করবেন। কারণ, আমরা বিশ্বাস স্থাপনকারীদের মধ্যে অগ্রণী।</p>
<p class="verse"><a name="26:52" />52: আমি মূসাকে আদেশ করলাম যে, আমার বান্দাদেরকে নিয়ে রাত্রিযোগে বের হয়ে যাও, নিশ্চয় তোমাদের পশ্চাদ্ধাবন করা হবে।</p>
<p class="verse"><a name="26:53" />53: অতঃপর ফেরাউন শহরে শহরে সংগ্রাহকদেরকে প্রেরণ করল,</p>
<p class="verse"><a name="26:54" />54: নিশ্চয় এরা (বনী-ইসরাঈলরা) ক্ষুদ্র একটি দল।</p>
<p class="verse"><a name="26:55" />55: এবং তারা আমাদের ক্রোধের উদ্রেক করেছে।</p>
<p class="verse"><a name="26:56" />56: এবং আমরা সবাই সদা শংকিত।</p>
<p class="verse"><a name="26:57" />57: অতঃপর আমি ফেরআউনের দলকে তাদের বাগ-বাগিচা ও ঝর্ণাসমূহ থেকে বহিষ্কার করলাম।</p>
<p class="verse"><a name="26:58" />58: এবং ধন-ভান্ডার ও মনোরম স্থানসমূহ থেকে।</p>
<p class="verse"><a name="26:59" />59: এরূপই হয়েছিল এবং বনী-ইসলাঈলকে করে দিলাম এসবের মালিক।</p>
<p class="verse"><a name="26:60" />60: অতঃপর সুর্যোদয়ের সময় তারা তাদের পশ্চাদ্ধাবন করল।</p>
