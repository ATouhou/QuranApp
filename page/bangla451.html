
<p class="verse"><a name="37:127" />127: অতঃপর তারা তাকে মিথ্যা প্রতিপন্ন করল। অতএব তারা অবশ্যই গ্রেফতার হয়ে আসবে।</p>
<p class="verse"><a name="37:128" />128: কিন্তু আল্লাহ তাâ€™আলার খাঁটি বান্দাগণ নয়।</p>
<p class="verse"><a name="37:129" />129: আমি তার জন্যে পরবর্তীদের মধ্যে এ বিষয়ে রেখে দিয়েছি যে,</p>
<p class="verse"><a name="37:130" />130: ইলিয়াসের প্রতি সালাম বর্ষিত হোক!</p>
<p class="verse"><a name="37:131" />131: এভাবেই আমি সৎকর্মীদেরকে প্রতিদান দিয়ে থাকি।</p>
<p class="verse"><a name="37:132" />132: সে ছিল আমার বিশ্বাসী বান্দাদের অন্তর্ভূক্ত।</p>
<p class="verse"><a name="37:133" />133: নিশ্চয় লূত ছিলেন রসূলগণের একজন।</p>
<p class="verse"><a name="37:134" />134: যখন আমি তাকেও তার পরিবারের সবাইকে উদ্ধার করেছিলাম;</p>
<p class="verse"><a name="37:135" />135: কিন্তু এক বৃদ্ধাকে ছাড়া; সে অন্যান্যদের সঙ্গে থেকে গিয়েছিল।</p>
<p class="verse"><a name="37:136" />136: অতঃপর অবশিষ্টদেরকে আমি সমূলে উৎপাটিত করেছিলাম।</p>
<p class="verse"><a name="37:137" />137: তোমরা তোমাদের ধ্বংস স্তুপের উপর দিয়ে গমন কর ভোর বেলায়</p>
<p class="verse"><a name="37:138" />138: এবং সন্ধ্যায়, তার পরেও কি তোমরা বোঝ না?</p>
<p class="verse"><a name="37:139" />139: আর ইউনুসও ছিলেন পয়গম্বরগণের একজন।</p>
<p class="verse"><a name="37:140" />140: যখন পালিয়ে তিনি বোঝাই নৌকায় গিয়ে পৌঁছেছিলেন।</p>
<p class="verse"><a name="37:141" />141: অতঃপর লটারী (সুরতি) করালে তিনি দোষী সাব্যস্ত হলেন।</p>
<p class="verse"><a name="37:142" />142: অতঃপর একটি মাছ তাঁকে গিলে ফেলল, তখন তিনি অপরাধী গণ্য হয়েছিলেন।</p>
<p class="verse"><a name="37:143" />143: যদি তিনি আল্লাহর তসবীহ পাঠ না করতেন,</p>
<p class="verse"><a name="37:144" />144: তবে তাঁকে কেয়ামত দিবস পর্যন্ত মাছের পেটেই থাকতে হত।</p>
<p class="verse"><a name="37:145" />145: অতঃপর আমি তাঁকে এক বিস্তীর্ণ-বিজন প্রান্তরে নিক্ষেপ করলাম, তখন তিনি ছিলেন রুগ্ন।</p>
<p class="verse"><a name="37:146" />146: আমি তাঁর উপর এক লতাবিশিষ্ট বৃক্ষ উদগত করলাম।</p>
<p class="verse"><a name="37:147" />147: এবং তাঁকে, লক্ষ বা ততোধিক লোকের প্রতি প্রেরণ করলাম।</p>
<p class="verse"><a name="37:148" />148: তারা বিশ্বাস স্থাপন করল অতঃপর আমি তাদেরকে নির্ধারিত সময় পর্যন্ত জীবনোপভোগ করতে দিলাম।</p>
<p class="verse"><a name="37:149" />149: এবার তাদেরকে জিজ্ঞেস করুন, তোমার পালনকর্তার জন্যে কি কন্যা সন্তান রয়েছে এবং তাদের জন্যে কি পুত্র-সন্তান।</p>
<p class="verse"><a name="37:150" />150: না কি আমি তাদের উপস্থিতিতে ফেরেশতাগণকে নারীরূপে সৃষ্টি করেছি?</p>
<p class="verse"><a name="37:151" />151: জেনো, তারা মনগড়া উক্তি করে যে,</p>
<p class="verse"><a name="37:152" />152: আল্লাহ সন্তান জন্ম দিয়েছেন। নিশ্চয় তারা মিথ্যাবাদী।</p>
<p class="verse"><a name="37:153" />153: তিনি কি পুত্র-সন্তানের স্থলে কন্যা-সন্তান পছন্দ করেছেন?</p>
