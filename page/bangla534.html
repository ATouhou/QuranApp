
<p class="verse"><a name="55:68" />68: তথায় আছে ফল-মূল, খর্জুর ও আনার।</p>
<p class="verse"><a name="55:69" />69: অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?</p>
<p class="verse"><a name="55:70" />70: সেখানে থাকবে সচ্চরিত্রা সুন্দরী রমণীগণ।</p>
<p class="verse"><a name="55:71" />71: অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?</p>
<p class="verse"><a name="55:72" />72: তাঁবুতে অবস্থানকারিণী হুরগণ।</p>
<p class="verse"><a name="55:73" />73: অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?</p>
<p class="verse"><a name="55:74" />74: কোন জিন ও মানব পূর্বে তাদেরকে স্পর্শ করেনি।</p>
<p class="verse"><a name="55:75" />75: অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?</p>
<p class="verse"><a name="55:76" />76: তারা সবুজ মসনদে এবং উৎকৃষ্ট মূল্যবান বিছানায় হেলান দিয়ে বসবে।</p>
<p class="verse"><a name="55:77" />77: অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?</p>
<p class="verse"><a name="55:78" />78: কত পূণ্যময় আপনার পালনকর্তার নাম, যিনি মহিমাময় ও মহানুভব।</p>
<p class="surah">সূরা আল ওয়াক্বিয়া</p>
<p class="bismillah">শুরু করছি আল্লাহর নামে যিনি পরম করুণাময়, অতি দয়ালু।</p>
<p class="verse"><a name="56:1" />1: যখন কিয়ামতের ঘটনা ঘটবে,</p>
<p class="verse"><a name="56:2" />2: যার বাস্তবতায় কোন সংশয় নেই।</p>
<p class="verse"><a name="56:3" />3: এটা নীচু করে দেবে, সমুন্নত করে দেবে।</p>
<p class="verse"><a name="56:4" />4: যখন প্রবলভাবে প্রকম্পিত হবে পৃথিবী।</p>
<p class="verse"><a name="56:5" />5: এবং পর্বতমালা ভেঙ্গে চুরমার হয়ে যাবে।</p>
<p class="verse"><a name="56:6" />6: অতঃপর তা হয়ে যাবে উৎক্ষিপ্ত ধূলিকণা।</p>
<p class="verse"><a name="56:7" />7: এবং তোমরা তিনভাবে বিভক্ত হয়ে পড়বে।</p>
<p class="verse"><a name="56:8" />8: যারা ডান দিকে, কত ভাগ্যবান তারা।</p>
<p class="verse"><a name="56:9" />9: এবং যারা বামদিকে, কত হতভাগা তারা।</p>
<p class="verse"><a name="56:10" />10: অগ্রবর্তীগণ তো অগ্রবর্তীই।</p>
<p class="verse"><a name="56:11" />11: তারাই নৈকট্যশীল,</p>
<p class="verse"><a name="56:12" />12: অবদানের উদ্যানসমূহে,</p>
<p class="verse"><a name="56:13" />13: তারা একদল পূর্ববর্তীদের মধ্য থেকে।</p>
<p class="verse"><a name="56:14" />14: এবং অল্পসংখ্যক পরবর্তীদের মধ্যে থেকে।</p>
<p class="verse"><a name="56:15" />15: স্বর্ণ খচিত সিংহাসন।</p>
<p class="verse"><a name="56:16" />16: তারা তাতে হেলান দিয়ে বসবে পরস্পর মুখোমুখি হয়ে।</p>
