
<p class="surah">সূরা কদর</p>
<p class="bismillah">শুরু করছি আল্লাহর নামে যিনি পরম করুণাময়, অতি দয়ালু।</p>
<p class="verse"><a name="97:1" />1: আমি একে নাযিল করেছি শবে-কদরে।</p>
<p class="verse"><a name="97:2" />2: শবে-কদর সমন্ধে আপনি কি জানেন?</p>
<p class="verse"><a name="97:3" />3: শবে-কদর হল এক হাজার মাস অপেক্ষা শ্রেষ্ঠ।</p>
<p class="verse"><a name="97:4" />4: এতে প্রত্যেক কাজের জন্যে ফেরেশতাগণ ও রূহ অবতীর্ণ হয় তাদের পালনকর্তার নির্দেশক্রমে।</p>
<p class="verse"><a name="97:5" />5: এটা নিরাপত্তা, যা ফজরের উদয় পর্যন্ত অব্যাহত থাকে।</p>
<p class="surah">সূরা বাইয়্যিনাহ</p>
<p class="bismillah">শুরু করছি আল্লাহর নামে যিনি পরম করুণাময়, অতি দয়ালু।</p>
<p class="verse"><a name="98:1" />1: আহলে-কিতাব ও মুশরেকদের মধ্যে যারা কাফের ছিল, তারা প্রত্যাবর্তন করত না যতক্ষণ না তাদের কাছে সুস্পষ্ট প্রমাণ আসত।</p>
<p class="verse"><a name="98:2" />2: অর্থাৎ আল্লাহর একজন রসূল, যিনি আবৃত্তি করতেন পবিত্র সহীফা,</p>
<p class="verse"><a name="98:3" />3: যাতে আছে, সঠিক বিষয়বস্তু।</p>
<p class="verse"><a name="98:4" />4: অপর কিতাব প্রাপ্তরা যে বিভ্রান্ত হয়েছে, তা হয়েছে তাদের কাছে সুস্পষ্ট প্রমাণ আসার পরেই।</p>
<p class="verse"><a name="98:5" />5: তাদেরকে এছাড়া কোন নির্দেশ করা হয়নি যে, তারা খাঁটি মনে একনিষ্ঠভাবে আল্লাহর এবাদত করবে, নামায কায়েম করবে এবং যাকাত দেবে। এটাই সঠিক ধর্ম।</p>
<p class="verse"><a name="98:6" />6: আহলে-কিতাব ও মুশরেকদের মধ্যে যারা কাফের, তারা জাহান্নামের আগুনে স্থায়ীভাবে থাকবে। তারাই সৃষ্টির অধম।</p>
<p class="verse"><a name="98:7" />7: যারা ঈমান আনে ও সৎকর্ম করে, তারাই সৃষ্টির সেরা।</p>
