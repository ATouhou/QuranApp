
<p class="verse"><a name="69:9" />9: ফেরাউন, তাঁর পূর্ববর্তীরা এবং উল্টে যাওয়া বস্তিবাসীরা গুরুতর পাপ করেছিল।</p>
<p class="verse"><a name="69:10" />10: তারা তাদের পালনকর্তার রসূলকে অমান্য করেছিল। ফলে তিনি তাদেরকে কঠোরহস্তে পাকড়াও করলেন।</p>
<p class="verse"><a name="69:11" />11: যখন জলোচ্ছ্বাস হয়েছিল, তখন আমি তোমাদেরকে চলন্ত নৌযানে আরোহণ করিয়েছিলাম।</p>
<p class="verse"><a name="69:12" />12: যাতে এ ঘটনা তোমাদের জন্যে স্মৃতির বিষয় এবং কান এটাকে উপদেশ গ্রহণের উপযোগী রূপে গ্রহণ করে।</p>
<p class="verse"><a name="69:13" />13: যখন শিংগায় ফুৎকার দেয়া হবে-একটি মাত্র ফুৎকার</p>
<p class="verse"><a name="69:14" />14: এবং পৃথিবী ও পর্বতমালা উত্তোলিত হবে ও চুর্ণ-বিচুর্ণ করে দেয়া হবে,</p>
<p class="verse"><a name="69:15" />15: সেদিন কেয়ামত সংঘটিত হবে।</p>
<p class="verse"><a name="69:16" />16: সেদিন আকাশ বিদীর্ণ হবে ও বিক্ষিপ্ত হবে।</p>
<p class="verse"><a name="69:17" />17: এবং ফেরেশতাগণ আকাশের প্রান্তদেশে থাকবে ও আট জন ফেরেশতা আপনার পালনকর্তার আরশকে তাদের উর্ধ্বে বহন করবে।</p>
<p class="verse"><a name="69:18" />18: সেদিন তোমাদেরকে উপস্থিত করা হবে। তোমাদের কোন কিছু গোপন থাকবে না।</p>
<p class="verse"><a name="69:19" />19: অতঃপর যার আমলনামা ডান হাতে দেয়া হবে, সে বলবেঃ নাও, তোমরাও আমলনামা পড়ে দেখ।</p>
<p class="verse"><a name="69:20" />20: আমি জানতাম যে, আমাকে হিসাবের সম্মুখীন হতে হবে।</p>
<p class="verse"><a name="69:21" />21: অতঃপর সে সুখী জীবন-যাপন করবে,</p>
<p class="verse"><a name="69:22" />22: সুউচ্চ জান্নাতে।</p>
<p class="verse"><a name="69:23" />23: তার ফলসমূহ অবনমিত থাকবে।</p>
<p class="verse"><a name="69:24" />24: বিগত দিনে তোমরা যা প্রেরণ করেছিলে, তার প্রতিদানে তোমরা খাও এবং পান কর তৃপ্তি সহকারে।</p>
<p class="verse"><a name="69:25" />25: যার আমলনামা তার বাম হাতে দেয়া হবে, সে বলবেঃ হায় আমায় যদি আমার আমল নামা না দেয়া হতো।</p>
<p class="verse"><a name="69:26" />26: আমি যদি না জানতাম আমার হিসাব!</p>
<p class="verse"><a name="69:27" />27: হায়, আমার মৃত্যুই যদি শেষ হত।</p>
<p class="verse"><a name="69:28" />28: আমার ধন-সম্পদ আমার কোন উপকারে আসল না।</p>
<p class="verse"><a name="69:29" />29: আমার ক্ষমতাও বরবাদ হয়ে গেল।</p>
<p class="verse"><a name="69:30" />30: ফেরেশতাদেরকে বলা হবেঃ ধর একে গলায় বেড়ি পড়িয়ে দাও,</p>
<p class="verse"><a name="69:31" />31: অতঃপর নিক্ষেপ কর জাহান্নামে।</p>
<p class="verse"><a name="69:32" />32: অতঃপর তাকে শৃঙ্খলিত কর সত্তর গজ দীর্ঘ এক শিকলে।</p>
<p class="verse"><a name="69:33" />33: নিশ্চয় সে মহান আল্লাহতে বিশ্বাসী ছিল না।</p>
<p class="verse"><a name="69:34" />34: এবং মিসকীনকে আহার্য দিতে উৎসাহিত করত না।</p>
