
<p class="surah">সূরা আশ-শো’আরা</p>
<p class="bismillah">শুরু করছি আল্লাহর নামে যিনি পরম করুণাময়, অতি দয়ালু।</p>
<p class="verse"><a name="26:1" />1: ত্বা, সীন, মীম।</p>
<p class="verse"><a name="26:2" />2: এগুলো সুস্পষ্ট কিতাবের আয়াত।</p>
<p class="verse"><a name="26:3" />3: তারা বিশ্বাস করে না বলে আপনি হয়তো মর্মব্যথায় আত্নঘাতী হবেন।</p>
<p class="verse"><a name="26:4" />4: আমি যদি ইচ্ছা করি, তবে আকাশ থেকে তাদের কাছে কোন নিদর্শন নাযিল করতে পারি। অতঃপর তারা এর সামনে নত হয়ে যাবে।</p>
<p class="verse"><a name="26:5" />5: যখনই তাদের কাছে রহমান এর কোন নতুন উপদেশ আসে, তখনই তারা তা থেকে মুখ ফিরিয়ে নেয়।</p>
<p class="verse"><a name="26:6" />6: অতএব তারা তো মিথ্যারোপ করেছেই; সুতরাং যে বিষয় নিয়ে তারা ঠাট্টা-বিদ্রুপ করত, তার যথার্থ স্বরূপ শীঘ্রই তাদের কাছে পৌছবে।</p>
<p class="verse"><a name="26:7" />7: তারা কি ভুপৃষ্ঠের প্রতি দৃষ্টিপাত করে না? আমি তাতে সর্বপ্রকার বিশেষ-বস্তু কত উদগত করেছি।</p>
<p class="verse"><a name="26:8" />8: নিশ্চয় এতে নিদর্শন আছে, কিন্তু তাদের অধিকাংশই বিশ্বাসী নয়।</p>
<p class="verse"><a name="26:9" />9: আপনার পালনকর্তা তো পরাক্রমশালী পরম দয়ালু।</p>
<p class="verse"><a name="26:10" />10: যখন আপনার পালনকর্তা মূসাকে ডেকে বললেনঃ তুমি পাপিষ্ঠ সম্প্রদায়ের নিকট যাও;</p>
<p class="verse"><a name="26:11" />11: ফেরাউনের সম্প্রদায়ের নিকট; তারা কি ভয় করে না?</p>
<p class="verse"><a name="26:12" />12: সে বলল, হে আমার পালনকর্তা, আমার আশংকা হচ্ছে যে, তারা আমাকে মিথ্যাবাদী বলে দেবে।</p>
<p class="verse"><a name="26:13" />13: এবং আমার মন হতবল হয়ে পড়ে এবং আমার জিহবা অচল হয়ে যায়। সুতরাং হারুনের কাছে বার্তা প্রেরণ করুন।</p>
<p class="verse"><a name="26:14" />14: আমার বিরুদ্ধে তাদের অভিযোগ আছে। অতএব আমি আশংকা করি যে, তারা আমাকে হত্যা করবে।</p>
<p class="verse"><a name="26:15" />15: আল্লাহ বলেন, কখনই নয় তোমরা উভয়ে যাও আমার নিদর্শনাবলী নিয়ে। আমি তোমাদের সাথে থেকে শোনব।</p>
<p class="verse"><a name="26:16" />16: অতএব তোমরা ফেরআউনের কাছে যাও এবং বল, আমরা বিশ্বজগতের পালনকর্তার রসূল।</p>
<p class="verse"><a name="26:17" />17: যাতে তুমি বনী-ইসরাঈলকে আমাদের সাথে যেতে দাও।</p>
<p class="verse"><a name="26:18" />18: ফেরাউন বলল, আমরা কি তোমাকে শিশু অবস্থায় আমাদের মধ্যে লালন-পালন করিনি? এবং তুমি আমাদের মধ্যে জীবনের বহু বছর কাটিয়েছ।</p>
<p class="verse"><a name="26:19" />19: তুমি সেই-তোমরা অপরাধ যা করবার করেছ। তুমি হলে কৃতঘ্ন।</p>
